<h1>Glossario</h1>
<a href="https://magicthegathering.fandom.com/it/wiki/Glossario">
  Per leggere un glossario di tutti i termini utili, CLICCA QUI!
</a>
<h1>Le basi del gioco</h1>
<p>
  Per iniziare una partita, rimescola il tuo mazzo, che viene anche chiamato
  grimorio. Pesca una mano di sette carte e conta le terre. Puoi controllare la
  riga di testo subito sotto l’illustrazione di una carta per capire di che tipo
  è.
</p>
<p>
  Tu e il tuo avversario cominciate la partita con 20 punti vita ciascuno,
  che dovrete entrambi annotare in qualche modo (ad esempio, usando un dado
  oppure carta e penna). Riduci a 0 i punti vita del tuo avversario e vincerai
  la partita!
 </p>
<h1>Tipi di carte</h1>
<ul>
  <li>
    <h2>Terre</h2>
    <p>
      Le carte terra costituiscono la base di qualsiasi mazzo efficace di Magic,
      perché producono mana, l’energia magica necessaria per lanciare tutte le
      altre carte del mazzo. Puoi giocare una terra durante la fase principale
      di ognuno dei tuoi turni e queste terre rimangono di fronte a te sul
      campo di battaglia. Le tue terre vengono STAPpate (raddrizzate) all’inizio
      di ogni tuo turno, pronte per essere usate di nuovo.
     </p>
     <p>
       Esistono cinque tipi di terre base, ognuno corrispondente a uno dei
       cinque colori
     </p>
     <ul>
       <li> <span>Pianura</span> <img src="Resources/White_Mana.png" alt="Bianco"> </li>
       <li> <span>Isola</span> <img src="Resources/Blue_Mana.png" alt="Bianco"> </li>
       <li> <span>Palude</span> <img src="Resources/Black_Mana.png" alt="Bianco"> </li>
       <li> <span>Montagna</span> <img src="Resources/Red_Mana.png" alt="Bianco"> </li>
       <li> <span>Foresta</span> <img src="Resources/Green_Mana.png" alt="Bianco"> </li>
     </ul>
  </li>
  <li>
    <h2>Magie</h2>
    <p>
      Qualsiasi carta non terra può essere lanciata come magia. Alcuni tipi di
      magia vengono messi sul campo di battaglia e diventano “permanenti”,
      altri producono il loro effetto e poi vengono messi nel tuo cimitero (la
      pila degli scarti).
    </p>
  </li>
  <li>
    <h2>Creature</h2>
    <p>
      Le creature sono permanenti che rappresentano i seguaci al tuo comando.
      Durante il combattimento, possono attaccare gli avversari e difenderti
      dagli assalti nemici. Puoi lanciare le magie creatura durante la tua fase
      principale.
    </p>
  </li>
  <li>
    <h2>Artefatti e incantesimi</h2>
    <p>
      Gli artefatti e gli incantesimi sono permanenti che rappresentano oggetti
      magici e manifestazioni magiche stabili. Molti artefatti sono incolori,
      quindi non richiedono mana di un colore specifico per essere lanciati.
      Alcuni artefatti sono anche creature. Puoi lanciare le magie artefatto e
      incantesimo durante la tua fase principale.
    </p>
  </li>
  <li>
    <h2>Stregonerie e istantanei</h2>
    <p>
      Le magie stregoneria e istantaneo rappresentano potenti incantamenti che
      possono influenzare la partita in molti modi diversi. Dopo che il loro
      effetto è avvenuto, queste magie vengono messe nel tuo cimitero. Puoi
      lanciare una stregoneria solo durante la tua fase principale, quando
      potresti lanciare creature e altre magie permanente. Gli istantanei,
      invece, possono essere lanciati nel turno di qualsiasi giocatore,
      praticamente in ogni momento. . . addirittura in risposta a un’altra magia!
    </p>
  </li>
  <li>
    <h2>Planeswalker</h2>
    <p>
      I planeswalker sono alleati potenti a cui puoi fare appello affinché
      combattano al tuo fianco. Per scoprire maggiori informazioni sui
      planeswalker, visita la pagina sulle
      <a href="https://magic.wizards.com/it/game-info/story/planeswalkers/how-planeswalker-cards-work">
        Regole delle carte Planeswalker
      </a>
    </p>
  </li>
</ul>
<h1>Giocare una carta</h1>
<p>
  Tutte le carte tranne le terre presentano un costo di mana nell’angolo in alto
  a destra. Questo costo è composto da simboli che specificano quale tipo di
  mana devi spendere per lanciare quella magia. Devi pagare il mana rappresentato
  da ognuno di questi simboli per poter lanciare una carta. Prendiamo un esempio, se su
  una carta trovo due simboli <img src="Resources/Red_Mana.png" alt="Rosso"> e un
  simbolo "4" grigio, il simbolo <img src="Resources/Red_Mana.png" alt="Rosso"> significa un mana rosso.
  Il simbolo "4" grigio significa quattro mana di qualsiasi tipo. Quindi, questo costo
  deve essere pagato con due mana rossi e quattro mana di qualsiasi tipo.
</p>
<p>
  Per pagare un costo di mana, TAPpa (ruota di lato) le terre necessarie sul campo
  di battaglia; in questo modo, mostrerai che le hai utilizzate per produrre
  mana. Le carte TAPpate vengono STAPpate all’inizio di ogni tuo turno, pronte
  per essere usate di nuovo. Per lanciare il Drago di Shivan, puoi TAPpare due
  Montagne, che producono mana rosso, e altre quattro terre, che possono essere
  Montagne, Foreste o altre terre in qualsiasi combinazione.
</p>
<h1>combattimento</h1>
<!-- -->
